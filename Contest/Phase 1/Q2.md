+ محدودیت زمان: ۱ ثانیه
+ محدودیت حافظه: ۲۵۶ مگابایت

----------

پشمک و $m$ نفر از دوستانش به یک فلافلی سلف‌سرویس رفته‌اند. در این فلافلی قوانین عجیبی وجود دارند. در ابتدا به هر شخص یک گونی متناسب با وزن شخص داده می‌شود تا فلافل‌های خود را در آن قرار دهد (لزومی ندارد گنجایش گونی ها یکسان باشد).

از طرفی در این رستوران فلافل‌ها هم با شیوه‌ی عجیبی سرو می‌شوند. فلافل‌ها در $n$ بسته‌ی مختلف با وزن‌های مختلف قرار دارند (امکان برابری وزن چند بسته وجود دارد ولی از بسته‌ی $i$ام فقط یک عدد وجود دارد).

پشمک چون علاقه‌ای به فلافل ندارد، می‌خواهد به دوستانش کمک کند تا حداقل $t$ بسته فلافل بردارند. حال شما باید به پشمک کمک کنید دوستانش را از گرسنگی نجات دهد!

در این سوال $n$ بسته فلافل داریم که وزن بسته‌ی $i$ام برابر $a_i$ است و همچنین $m$ عدد گونی در اختیار داریم که گنجایش گونی $i$ام برابر $b_i$ است. می‌خواهیم بیشترین تعداد ممکن از بسته فلافل‌ها را داخل این گونی‌ها جا دهیم به طوری که جمع وزن فلافل‌های داخل یک گونی از گنجایش گونی بیشتر نشود. شما باید بگویید چطور تقسیم کنیم تا حداقل $t$ تا از این فلافل‌ها در گونی‌ها جا شوند.

تضمین می‌شود در تمامی تست‌های ورودی راهی وجود دارد که $t$ بسته فلافل در گونی‌ها جا شوند و در این سوال شما به تعداد تست‌های درستی که جواب دهید امتیاز می‌گیرید(تست ها براساس مقدار $t$ از آسان به سخت مرتب شده اند).

----------

# ورودی
+ در خط اول سه عدد $n , m , t$ به ترتیب می‌آیند:

$1 \leq t \leq n \leq 200$ ,  $ 1 \leq m \leq 100$

+ در خط بعدی $n$ عدد می‌آیند که وزن بسته‌ها هستند:

$ 0 \leq a_i \leq 10^6$

+ در خط آخر $m$ عدد می‌آیند که گنجایش گونی‌ها هستند:

$ 0 \leq b_i \leq 2\times 10^8 $
+ برای سادگی تضمین می شود جمع وزن تمامی بسته ها برابر جمع گنجایش گونی ها است.

# خروجی
+ در یک خط $n$ عدد چاپ کنید به طوری که عدد $i$ام نشان دهد بسته‌ی فلافل $i$ام باید در کدام گونی گذاشته شود.

+ اگر بسته فلافل $i$ام را در هیچ گونی‌ای نمی‌گذاریم، برای  عدد $i$ام  $0$ را خروجی دهید.

## ورودی نمونه ۱
```
5 2 5
3 2 3 2 1
5 6
```


## خروجی نمونه ۱
```
1 1 2 2 2
```

دقت کنید خروجی می‌تواند هر حالتی که هر 5 تا از بسته‌ها در گونی‌ها جا شوند باشد؛ مثلاً جواب زیر هم جواب درستی است:

## خروجی نمونه ۱
```
2 1 2 1 1
```