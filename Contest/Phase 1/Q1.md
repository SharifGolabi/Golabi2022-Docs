+ محدودیت زمان: ۱ ثانیه
+ محدودیت حافظه: ۲۵۶ مگابایت

----------

منبع اصلی آب شهر زان شب گذشته طی یک حادثه سوراخ و تمام آب موجود در آن خالی شده است. از آنجا که این منبع آب تمام خانه‌های شهر را تأمین می‌کند، از اهمیت زیادی برخوردار است. پس به سرعت تعمیر آن را تعمیر می‌کنند. اما اکنون منبع خالی است و امکان پر کردن آن از طریق خطوط لوله وجود ندارد. پس مردم شهر تصمیم می‌گیرند با آب موجود در منابع آب موقت،‌ منبع اصلی را کاملا پر کنند.

اما اهالی زان نمی‌دانند که از هر منبع موقت، چه مقدار آب به منبع اصلی منتقل کنند. برای همین بعد از یک جلسه طولانی تصمیم می‌گیرند بهترین راه -که آن را روش بهینه می‌نامند- برای پرکردن منبع اصلی به این صورت است:

+ بیشترین مقدار آبی که توسط یک منبع موقت وارد منبع اصلی شده است، کمترین مقدار ممکن باشد.
+ اگر تعداد روش‌های بهینه بیش از یکی باشد، روش بهینه‌تر از بین آن‌ها روشی است که دومین بیشترین مقدار آبی که توسط یک منبع موقت وارد منبع اصلی شده است، کمترین مقدار ممکن باشد و به همین شکل تا بهینه‌ترین روش ممکن پیدا شود. (ممکن است لازم باشد سومین،‌ چهارمین و ... بیشترین مقدار آبی که توسط یک منبع موقت وارد منبع اصلی شده است را بررسی کرد تا به جواب مطلوب رسید.)

واضح است که نمی‌توان از هر منبع موقت، بیشتر از مقدار آبی که در آن موجود است درون منبع اصلی ریخت. همچنین دقت کنید ممکن است مجموع آب موجود در منابع موقت برای پر کردن منبع اصلی کافی نباشد. در این صورت روش بهینه وجود ندارد.

 واحد‌های حجم آب هم همگی مترمکعب فرض می‌شوند.

شما باید برنامه‌ای بنویسید که بهینه‌ترین روش پر کردن منبع اصلی را مطابق توضیحات بالا پیدا کند.

# مثال

فرض کنید سه منبع موقت با حجم آب موجود ۳، ۴۵ و ۱۰۰ در شهر وجود داشته باشند. در این صورت جواب مسئله به شکل زیر است.

|        آب موجود در هر منبع       |        آب استفاده شده از هر منبع       |
|:------------------:|:------------------:|
|          3         |          3        |
|         45         |         45        |
|         100         |         52        |

یا فرض کنید حجم آب موجود در ۳ منبع شهر ۳، ۱۰۰ و ۱۰۰ مترمکعب باشد. در این صورت جواب مسئله به شکل زیر است.

|        آب موجود در هر منبع       |        آب استفاده شده از هر منبع       |
|:------------------:|:------------------:|
|          3         |          3        |
|         100         |         48        |
|         100         |         49        |

----------

# ورودی

+ در خط اول عدد صحیح مثبت $N$ می‌آید که نشان‌دهنده تعداد منابع موقت موجود در شهر است.

$0 < N \leq 2000$

+ در خط بعد عدد صحیح نامنفی $C$ می‌آید که نشان‌دهنده ظرفیت منبع به مترمکعب است.

$0 \leq C \leq 1000000000$

+ در $N$ خط بعد مقادیر $v_1, v_2, ..., v_N$ هر کدام در یک خط می‌آیند که $v_i$ حجم آب موجود در منبع آب موقت شماره $i$ و یک عدد صحیح نامنفی است.

$ \forall i \in \{1, 2, ..., N\} :\;\;\; 0 \leq v_i \leq 1000000000$

# خروجی

+ اگر امکان پر کردن منبع اصلی وجود داشت،‌ در $N$ خط میزان آبی که از هر منبع درون منبع اصلی ریخته می‌شود بر حسب مترمکعب به ترتیب صعودی در خطوط مجزا چاپ شود.
+ در غیر این صورت عبارت IMPOSSIBLE در خروجی چاپ شود.

در ادامه چند تست کیس نمونه همراه با خروجی‌های مطلوب آمده‌ است:

## ورودی نمونه ۱
```
3
100
20
20
40
```


## خروجی نمونه ۱
```
IMPOSSIBLE
```


## ورودی نمونه ۲
```
3
100
40
40
40
```


## خروجی نمونه ۲
```
33
33
34
```


## ورودی نمونه ۳
```
3
100
100
1
60
```


## خروجی نمونه ۳
```
1
49
50
```